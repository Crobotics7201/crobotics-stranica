---
title: "Napredak na robotu"
date: 2026-02-09T12:10:36+08:00
draft: false
language: hr
featured_image: ../assets/images/pages/sastanak.jpg
summary: Dok se naš tim intenzivno priprema za FIRST Robotics Competition 2026 u Chicagu, rad na robotu ulazi u sve ozbiljniju fazu.  

author: Crobotics
authorimage: ../assets/images/global/crobotics_logo.png
---

<!--categories: blog-->
# Napredak na robotu

Dok se naš tim intenzivno priprema za FIRST Robotics Competition 2026 u Chicagu, rad na robotu ulazi u sve ozbiljniju fazu.  

 

U proteklim danima naši robotičari fokusirali su se na razvoj shootera, ključnog mehanizma koji će služiti za ispucavanje lopti tijekom igre. 
![Shooter](/images/shooter.jpg)

Shooter se sastoji od dvije ploče koje su napravljene po uputama KitBota. KitBot je svestran i početnicima prilagođen robotski komplet koji se nalazi u Kickoff paketu natjecanja FIRST Robotics Competition. Pomoću njega svi prijavljeni timovi mogu pristupiti uputama za izradu, CAD datotekama, vodičima za programiranje i savjetima za nadogradnju kako bi svoj tim pripremili za natjecanje. 
### Prototip shootera
![Testiranje shootera](/images/testiranje_shootera.jpg)


Prošloga tjedna stigle su nam i glavne ploče od debelog aluminija koje su precizno odrezane laserom. Ploče su stigle s Tehničkog fakulteta u Rijeci koji našem timu pomaže kako bi robot i njegovi dijelovi bili što kvalitetniji i ispravniji. 

### Sastanak na Ritehu
![Sastanak na Ritehu](/images/riteh.jpg)


Također krenuli smo s planiranjem i izradom intakea, dijela robota kroz koji će lopte ulaziti u sustav prije nego što budu ispucane. 
### Intake
![Intake](/images/intake.jpg)

Kako bi smo mogli kvalitetno testirati robota napravili smo elemente iz igre uključujući bump i hub. Ti elementi napravljeni su od starog ormara i stolova što samo dokazuje našu snalažljivost i kreativnost te sposobnost rada s onime što nam je omogućeno. 

Paralelno s time, montirali smo i razvodnu ploču s elektronikom, čime je robot dobio i svoju ”elektroničku jezgru”. 

 

Naš je tim uspješno odradio testiranja dizajna shootera te u slijedećim videima možete vidjeti kako smo pomoću bušilice okretali šipku koja na sebi ima rotirajuće kolo koje ispucava lopte u zrak. 

<video width="640" height="360" controls>
  <source src="/videos/intake.mp4" type="video/mp4">
  Your browser does not support the video tag.
</video>
<video width="640" height="360" controls>
  <source src="/videos/shooter.mp4" type="video/mp4">
  Your browser does not support the video tag.
</video>

Ovo su tek neki od mnogih koraka na putu prema Chicagu, ali svaki novi dio robota vodi nas sve bliže našem cilju. Nastavljamo dalje s radom, testiranjem i poboljšanjima te jedva čekamo vidjeti robota u akciji na natjecanju. 

Naravno sve ovo ne bi bilo moguće bez vaše potpore te sponzora i donacija koji nam pomažu na putu do velikih uspjeha. Također dugujemo i velike zahvale Tehničkom fakultetu u Rijeci koji nam je pružio pomoć u stvaranju ideja te omogućio dijelove. 

Vaš Crobotics team! 