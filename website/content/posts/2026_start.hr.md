---
title: "Radni praznici"
date: 2026-01-17T11:10:36+08:00
draft: false
language: hr
featured_image: ../assets/images/pages/gledanje.jpeg
summary: Dok su se neki igrali u snijegu, naši robotičari su radili.
author: Crobotics
authorimage: ../assets/images/global/crobotics_logo.png
---

<!--categories: blog-->

# Radni praznici i ovogodišnji zadatak 

I ovih praznika naš marljiv robotičarski tim nije odmarao. Svakim se danom radilo punom parom kako bi se pripremili za odlazak u Chicago na FIRST Robotics Competition. Dok su se neki igrali u snijegu, naši robotičari izradili su novi cart za robota i to upravo od školske klupe. On će im poslužiti za lakši i brži transport našeg teškog robota. 
### Bojanje kolica
![Bojanje](/images/bojanje.jpeg)

Napravili su pathplanner koji služi za prvi dio matcha gdje robot sam vozi.  

Put nam je sve bliže te ekipa uporno radi kako bi se sve stiglo odraditi na vrijeme. U Chicagu nas čeka trodnevno natjecanje koje započinje 25.3. i traje do 28.3.2026. Ove subote, 10. siječnja izašao je i ovogodišnji zadatak. Naš Crobotics tim uz sokove i grickalice pogledao je njegovu premijeru i spremni smo baciti se na posao.  
### Gledanje zadatka
![Gledanje](/images/gledanje.jpeg)
<br>

Ovogodišnji zadatak FIRST Robotics Competition-a 2026 je igra pod nazivom Rebuilt, a ova je igra prava robotska avantura! Savezi od po tri tima bore se za bodove ubacivanjem loptica u svoja središta i penjanjem robota na tornjeve. 

![zadatak](/images/zad1.jpeg)
![zadatak](/images/zad2.jpeg)


Svaki robot počinje s osam kuglica i pokušava ih ubaciti u središte svog tima, dok u isto vrijeme skuplja dodatne kuglice s terena. Roboti se također mogu popeti na toranj: što je viši nivo penjanja, to je više bodova. Tijekom natjecanja, robot može raditi samostalno ili pod upravljanjem vozača u teleop fazi, a timovi imaju priliku osvojiti dodatne nagrade ako ispune posebne pragove bodovanja.

![zadatak](/images/zad3.jpeg)


Natjecanje je podijeljeno u više smjena, gdje se središta aktiviraju i deaktiviraju, što zahtjeva taktiku i brže odluke. Zadnjih 30 sekundi matcha, robot i sva središta su aktivna, i tada se boduju i završni rezultati. 
<iframe width="650" height="365"
    src="https://www.youtube.com/watch?v=_fybREErgyM "
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture"
    allowfullscreen>
</iframe>

Za naš tim ovo natjecanje predstavlja više od same igre, ono je prilika za razvoj vještina, kreativnog razmišljanja i timskog rada. S velikim uzbuđenjem očekujemo priliku da u Chicagu predstavimo našeg robota i rezultate zajedničkog truda. 

Vaš Crobotics Team! 