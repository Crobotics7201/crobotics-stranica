---
title: "Istanbul 2023"
date: 2023-03-30T11:10:36+08:00
draft: false
language: hr
featured_image: ../assets/images/pages/istanbul.jpg
summary: Odlični rezultati i još bolja zabava.
description: Nešto o našim donatorima i kako su pomogli našem timu
author: Crobotics
authorimage: ../assets/images/global/crobotics_logo.png
---

<!--categories: blog-->

### **Istanbul 2023.**

Već četvrti put tim robotičara Gimnazije Andrije Mohorovičića Rijeka je sudjelovao na FIRST (For Inspiration and Recognition of Science and Technology) Robotic Competition natjecanju, koje se održavalo u Istanbulu u periodu od 24. do 31. ožujka 2023. godine. Samo natjecanje odvijalo se tijekom tri dana, od 27. do 29. ožujka, kada je naš tim na turniru, gdje u svakoj rundi igra s još dva tima protiv druga tri tima, pokušao izboriti prolazak na FIRST Championship.

Natjecanje je koncipirano, kako pojašnjavaju na mrežnoj stranici FIRST-a, tako da učenici srednjih škola iz cijelog svijeta, pod strogim pravilima te s ograničenim vremenom i resursima, moraju skupiti sredstva, osmisliti brend tima, izraditi i programirati robota pomoću kojeg će igrati zadanu igru protiv vršnjaka istih interesa i vještina. Ovakvo natjecanje najbliže je što se srednjoškolci mogu približiti svijetu stvarnog inženjerstva. Timove vode i mentoriraju profesori, a sezona natjecanja završava FIRST Championshipom.

U Istanbulu su Crobotics tim GAM-a predstavljali učenici Karlo Smirčić, Karlo Kajba Šimanić, Teo Vozila, Toni Kukec, Borna Manestar, Vanja Srdić, Erik Mikšič, Nika Ćosić, Petra Turčić i Lada Bilić zajedno sa svojim mentorima, profesorima Patricijom Nikolaus i Goranom Bonetom. Naši članovi maštovito su, koristeći svoje znanje i dostupne resurse, u veoma ograničenom vremenu izradili robota za izvršavanje zadanih zadataka.

U izradu robota uloženi su sati i sati rada, sve naše znanje i ogroman trud kako bi u svemu tome nakraju uspjeli.

Naša sudjelovanja u natjecanju bila su ispunjena izazovima od samog početka. Pet minuta prije početka igre, robot je imao ozbiljne tehničke poteškoće, a naša ekipa je morala brzinski rješavati taj problem. Najveći problem u igri bili su kvarovi robotske ruke koja je imala zadatak prenositi kocke i čunjeve na određene police. Unatoč tim nedaćama, proveli smo cijeli dan u areni, predano radeći na popravcima i pokušajima da ostvarimo što bolje rezultate.

Kako bismo se mogli natjecati, također smo morali proći kroz inspekciju robota, što je dodatno povećalo našu nervozu. Međutim, tijekom natjecanja stekli smo neprocjenjivo iskustvo, upoznali smo se s drugim timovima, uključujući Florya Bisons, koji su nam nesebično pružili pomoć i podršku u trenucima kada nam je najviše trebala. Njihova suradnja bila je izuzetno inspirirajuća.

Obilazak grada i putovanje od hotela do arene, također su nezaboravna iskustva, jer smo se upoznali s lokalnom kulturom i okolinom.

Unatoč svim poteškoćama, tim je postigao **5. mjesto** na posljednjim odigravanjima što je ujedno i **najbolji ostvaren rezultat do sada**.
